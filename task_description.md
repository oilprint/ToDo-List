
## Завдання:
   Доповнити функціонал попереднього завдання відповідно до демонстрації та вимог, технічного завдання:
   Посилання на демонстрацію: https://www.youtube.com/watch?v=f8473osRUDk
## Вимоги
   1. Назви змінних повинні відповідати контенту, який ми їм присвоюємо, не використовувати назви типу a, b тощо. Виняток - назви ітераторів в циклах (for let i = 0 тощо).
   2. Назви функцій - мають коротко описувати дію (або не дуже коротко). Назва має бути змістовною і зрозумілою
   3. За можливості уникаємо дублювання дій. Якщо помічаємо, що виконуємо однотипний набір дій - значить, можна трохи прокачати код, написавши функцію, яка виконуватиме однотипні дії за нас.
   4. Дії до обробників подій виносимо окремо, щоб в обробнику подій було мінімум коду - виклики функції, наприклад. Як ми це робили в попередніх ДЗ.
   5. Нічого не додаємо, не змінюємо і не видаляємо з файлів index.html, файла style.css, а також у файлах в папках images та templates
   6. Користуємося знаннями, набутими в попередніх уроках. Для виконання проєкту, не потребуються методи та властивості, про які не було інформації в відеоуроках. Але не забороняється їх використовувати, якщо ознайомилися самостійно і розумієте, як це працює.  
   7. Для множинного додавання обробників подій використовуємо делегування, замість додавання обробників через цикли, якщо це можливо. 
      

## Поради
   1. Виносьте основні елемент розмітки (з index.html), що будуть задіяні в процесі створення проєкта, вгорі js-файлів в змінні (const або let). Задайте для них зрозумілі назви. 
   2. Після ознайомлення з деталями проєкту в цьому файлі, пробуємо розбити функціонал проєкта на дрібніші підзадачі (для себе). Визначаємо, які функції нам знадобляться для функціонування тих чи інших елементів, які параметри ці функції прийматимуть, що відбуватиметься на сторінці після їхнього використання, в який саме момент і в якій послідовності функції будуть працювати. 
   Важливо хоча б мінімально продумати структуру проєкта, намітити шлях виконання, логіку.


## З чого почати
   ### Ознайомитися з файлами проєкта:
   - основний файл розмітки index.html (подивитися на зміни відносно попереднього ДЗ)
   - файли стилів у папці css (подивитися на зміни класів/стилів)
   - файли заготовки для картки задачі - templates/task.html (є зміни порівняно з попереднім ДЗ, їх треба внести до коду)
   - файл заготовки templates/editable.html(новий файл)
   ### Замінити
   - поточний файл js/main.js на власний файл з першою частиною ДЗ (використовуйте власний код)

## Рефакторинг (це процес внесення змін у програмний код з метою поліпшення його якості і структури без зміни зовнішньої поведінки програми.)
   Спробувати змінити частину кода попереднього ДЗ з урахуванням методів масивів з 19 урока. (Не треба намагатися застосувати усі методи. Пробуємо змінити лише ті частини коду, де бачимо можливість заміни на котрийсь з методів)

## Зміни у картці задачі

  ### Оновити шаблон картки задачі, додати кнопки "редагувати" та "архівувати"
  - Оновлена розмітка знаходиться у папці templates/task.html

  ### Функціонал кнопки "редагувати"
   1. При клікові на кнопку має з'являтися форма з шаблону editable.html
   2. Ця форма має знаходитися саме всередині картки задачі (.task) 
   3. У відкритій формі, всередині поля з текстом за замовчуванням має бути поточний текст завдання
   4. При зміні інформації в полі з текстом має відбуватися валідація по аналогії до валідації текстового поля у формі при додавання задачі.
   5. При клікові на "відхилити" форма редагування просто видаляється з картки задачі.
   6. При клікові на "ок" текст задачі змінюється (і в картці на сторінці, і в об'єкті в масиві). Не забуваємо перевірити, чи коректно заповнено поле перед тим, як зберегти зміни. Форма з редагуванням видаляється з картки задачі.

   Додатково(за бажанням):
   7. Додати сповіщення про те, що завдання відредаговано. Повідомлення: "Завдання змінено", клас(тип) для повідомлення - edit-task 

  ### Функціонал кнопки "архівувати"

  1. При клікові на кнопку "Архівувати/видобути" до картки(.task) додається/прибирається клас archive (див. стилі)
  2. В об'єкті з задачею має бути інформація про те, що задача знаходиться в архіві (див. підказку нижче)
   #### Підказка
   - При створенні задачі і формуванні об'єкта з властивостіми можна додати властивість inArchive зі значенням false. І при клікові на кнопку "Архівувати/Видобути" відповідно змінювати це значення на true/false

  Додатково(за бажанням):
   3. Додати сповіщення про те, що завдання додано до архіву або вилучено. Повідомлення: "Завдання додано до архіву" або "Завдання вилучено з архіву", клас(тип) для повідомлення - archive-task  

## Функціонал фільтрів
   - Фільтри з'являються на сторінці за умови наявності 2 і більше задач на сторінці. Відповідно, якщо задача всього одна або задач нема, то й фільтри приховані (див. стилі і розмітку)

   - позиції фільтрів мають зберігатися. Тобто якщо в нас вибрано якісь з фільтрів, то після оновлення сторінки маємо бачити їх активними, а список із задачами відфільтрований у відповідності до обраних(збережених) фільтрів.

   - при клікові на фільтри також оновлюється лічильник (sorting__count), який показує кількість задач в залежності від обраних фільтрів

   - фільтри мають перетинатися при застосуванні. Мається на увазі, що при клікові на один з фільтрів враховуються і позиції інших. Тобто якщо обрано "Невиконані", то подальший вибір і фільтрування має відбуватися на основі саме невиконаних задач, а не всіх. Якщо наступним кроком вибрано "Хобі", значить у списку ми побачимо лише невиконані задачі в категорії "хобі". Відповідно, наступний фільтр "за часом" має враховувати саме цю вибірку, а не увесь масив задач. І так має працювати в усіх напрямках. Тобто незалежно від порядку зміни фільтрів інформація має фільтруватися коректно, враховуючи вже відфільтровані дані.

   - при змінах статусу або додавання в архів  фільтри також враховуються. Наприклад, якщо ми обрали фільтр "Невиконані". І в спискові з невиконаними задачами відмічаємо задачу як виконану або архівуємо її, то список має оновитися і задача має бути вилучена з поточного списку з невиконаними (тобто ми її побачимо вже при переключенні фільтрів на "Виконані" або на "В архіві")

      #### Підказки
      - можна зробити копію основного масива для початковою фільтрації
      - значення фільтрів можна зберігати в об'єкті, парами ключ-значення
      - не забуваємо, що функції можуть повертати що завгодно і це значення ми можемо використовувати в інших функціях
      - фактично, при зміні фільтрів ми одночасно фільтруємо по всіх групах, тож варто це врахувати при створенні відповідного функціоналу


   Детальніше по фільтрам:

   ### Сортувати за статусом:
   1. "Усі" - початкова позиція фільтру(до початку роботи з задачами). Показує усі задачі, якщо не обрано фільтрів з інших двох груп, або якщо в цих групах такох обрані варіанти "Усі".
   2. "Невиконані" - Показує усі НЕВИКОНАНІ задачі, окрім тих, що невиконані і знаходяться в архіві
   3. "Виконані" - Показує усі ВИКОНАНІ задачі, окрім тих, що невиконані і знаходяться в архіві
   4. "В архіві" - Показує усі задачі, що знаходяться в архіві (і виконані, і невиконані)
   Фільтри мають працювати з урахуванням фільтрів часу та категорій

   ### Сортувати за категоріями:
   1. "Усі" - показує задачі по всіх категоріях (Негайні, робота, навчання, хобі)
   2. "Негайні" - показує лише негайні задачі
   3. "Робота" - показує лише задачі з категорії "Робота"
   4. "Навчання" - показує лише задачі з категорії "Навчання"
   5. "Хобі" - показує лише задачі з категорії "Хобі"
   Фільтри мають працювати з урахуванням фільтрів статусу та часу

   ### Сортувати за часом:
   1. "Усі" - показує усі задачі незалежно від часу, що залишився
   2. "Нові" - показує лише задачі, що мають бути виконані день-в-день. Тобто термін їх виконання закінчиться впродовж доби
   3. "Протерміновані" - показує задачі, в яких сплив термін виконання
   4. "У межах тижня" - показує задачі, що треба виконати у термін до 7 днів включно
   5. "У межах місяця" - показує задачі, що треба виконати у термін до 30 днів включно
   6. "Найближчі" - сортує задачі за зростанням часу - від найближчих до дальніх. Спочатку ближчі.
   7. "Не скоро" - сортує задачі за спаданням часу -  від дальніх до найближчих. Спочатку дальні.
   Фільтри мають працювати з урахуванням фільтрів статусу та категорій

